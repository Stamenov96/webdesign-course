<!DOCTYPE html>

<html>
	<head>
		<h1>ПФК Левски (София)</h1>
	</head>

	<body>
		<table>
			<thead>
				<tr>
					<td>Име на отбор</td>	
					<td>ПФК Левски София</td>
				</tr>
			</thead>
			
			<tbody>
				<tr>
					<td>Прозвище</td>
					<td>„Сините“</td>
					<td>„Отбора на народа“</td>
				</tr>
				
				<tr>
					<td>Основан</td>
					<td>24 май 1914</td>
				</tr>
					<td>Стадион</td>
					<td>„Георги Аспарухов“</td>
				<tr>
					<td>Капацитет</td>
					<td>25 000</td>
				</tr>
					<td>Президент</td>
					<td>Тодор Батков</td>
				<tr>
					<td>Старши треньор</td> 
					<td>Антони Здравков</td>
				</tr>
					<td>Спонсор</td>
					<td>VTB Capital</td>
					<td>M-Tel</td>
			</tbody>
	
			<tfoot>	
				<tr>
					<td>Екипировка</td>
					<td>Пума</td>
				</tr>
			</tfoot>
	
		</table>

		<img src="http://upload.wikimedia.org/wikipedia/commons/0/09/Levski_sofia_1990-1992.JPG" alt="Levski Emblem" width="250"></img>
		<img src="http://vivasport.sportal.bg/userfiles/productimages/product_98093.jpg" alt="Levski TEAM" width="" height="250"></img>
		<img src="http://gong.bg/uploads/images/ddefrrthuy.jpg" alt="Levski Emblem" width="" height="250"></img>
		

		<p>
			Левски София е български футболен клуб от град София, основан на 24 май 1914 година от група млади студенти, и е кръстен на българският революционер и национален герой Васил Левски.[2] Отборът е ставал 26 пъти шампион на страната, също е печелил 25 Национални купи и три Суперкупи на България.Левски е единственият отбор, който през всичките 90 футболни шампионата на България, е играл или в първа Софийска футболна дивизия, или в Националната „А“ група, както и единственият български тим, който има положителна статистика срещу всички останали съществуващи в момента футболни клубове в България.
			В европейските клубни турнири Левски е достигал три пъти четвъртфинал в турнира за Купата на националните купи през сезони 1969/1970, 1976/1977, 1986/1987 и два пъти в турнира за Купата на УЕФА - 1975/1976, 2005/2006.[4] Левски е първият и единственият досега български отбор, който е участвал в групите на Европейската шампионска лига през сезон 2006/2007 и е българският отбор с изиграни най-много мачове в един сезон - четиринадесет, в европейските клубни турнири.
			1970-те години са едни от най-успешните за клуба, в които Левски печели четири шампионски титли - 1970, 1974, 1977 и 1979, четири пъти купата на България - 1971, 1976, 1977 и 1979 и три дубъла - 1970, 1977 и 1979; а в европейските клубни турнири достига три пъти четвъртфинал - 1970, 1976 и 1977, като през този период отстранява АФК Аякс и ФК Боавища, а побеждава ФК Барселона и Атлетико Мадрид.Също така през 1976 година постига рекордна победа в евротурнирите с резултат 12:2 срещу Рейпас Лахти.През средата и втората половина на 1970-те години Левски съставлява гръбнака на Националният отбор по футбол на България за Световното първенство по футбол в Германия през 1974 година.[7] Въпреки тези успехи десетилетието е помрачено от смъртта на две от легендите не само на Левски, но и на Националният отбор Георги Аспарухов и Никола Котков, които загиват в автомобилна катастрофа на 30 юни 1971 година при прохода Витиня на път за Враца.[7]
			От 1921 година титулярните екипи на отбора са в синьо.Домакинските си мачове от 1969 година играе на стадион Георги Аспарухов с капацитет 29 200 седящи места.[9] Към днешна дата най-големият съперник на клуба е ПФК ЦСКА (София) и мачове между двата отбора често се наричат ​​Вечното дерби на България.
			Отборът заема втора позиция във вечната класация на „А“ група и първа в ранглистата на българските първенства. В класацията за най-добър отбор на Европа за 20-ти век на Международната федерация за футболна история и статистика, Левски е класиран на 126-то място.Въпреки това, „сините“ са най-успешният български футболен клуб за първото десетилетие на 21-ти век, отборът заема 64-та позиция в класацията за най-успешните отбори в света в периода 2001 - 2011 година.Към 30 март 2012 година, Левски заема 314-та позиция в Световната клубна ранглиста.
		</p>
		
		<ol>
			<li>История</li>
			<li>Създаване (1914 - 1919)</li>
			<li>Столично първенство (1919 - 1923)</li>
			<li>Държавно първенство и Купа Улпия Сердика (1924 - 1933)</li>
			<li>Първите отличия (1933 - 1944)</li>
			<li>Краят на войната (1945 - 1949)</li>
			<li>Годините на зараждащото се съперничество (1950 - 1962)</li>
			<li>Левски и неговото „Атомно нападение“ (1963 - 1968)</li>
			<li>Левски - Спартак (1969 - 1984)</li>
			<li>Витоша - таланти и скандали (1985 - 1989)</li>
			<li>Върхове и разочарования (1990 - 1998)</li>
			<li>В търсене на признание в Европа (1999 - 2010)</li>
			<li>От 2011 досега</li>
		</ol>
		
		<h2>История</h2>
		
		<h3>Създаване (1914 - 1919)</h3>
		<p>
			Софийски спортен футболен клуб Левски е основан през 1914 година от група от тридесетина младежи, гимназисти от втора мъжка гимназия, които играели футбол в местността „Могилката“ (днес градинката пред 22-ро училище до НДК).[2] По предложение на един от основателите - Борис Василев (Боркиша) - клубът е кръстен на Апостола на българската свобода - Васил Левски.[2] По този начин през следобеда на 24 май 1914 г., в София Левски се превръща в шестия софийски тим след: Любен Каравелов (3 октомври 1912 г., от 19 септември 1920 Спортклуб, от 25 октомври 1944 Септември), Атлетик (5 март 1913 г., от 4 ноември 1923 АС-23), Славия (10 април 1913 г.), Футбол клуб (известен като ФК-13 – 6 октомври 1913 г., от 3 октомври 1944 Спартак) и Раковски (октомври 1913 г., от 3 октомври 1944 обединен с ФК-13 под името Спартак).[15] Официално клубът е регистриран на 24 май 1914 г., за негов председател е избран Владимир Григориев, който заема поста до 1919 г.[2] Със закупените през 1914 година от Румъния фланелки с вертикални жълти и червени райета и черни гащета тимът играе с тях до 1920 г.[2]
			През юли месец на 1914 г. на игрище Славия се провежда и първият официален мач на отбора срещу резервите на ФК-13, загубен с 0:2.[2] През август Левски побеждава резервите на Славия с 1:0.[2] Следващият документиран мач на Левски, дал начало и на т.нар. Най-старо столично дерби с отбора на Славия, е изигран на 1 април 1915 г. и завършва със загуба - 0:1.[2] В този период футболът не е популярен спорт в България и затова няма достатъчно информация за всички други играни мачове на Левски.[2] Следват и годините на Първата световна война и мобилизацията на младите мъже в България. С краят на войната се променя отношението на цялата общественост към спорта, като дори самата държава започва да обръща повече внимание на тази дейност. Приема се и закон за регистрация на спортните дружества и така под номер 744 на 23 май 1919 г. официално е регистриран уставът на СК Левски.[16]
		</p>
	
		<h3>Столично първенство (1919 - 1923)</h3>
		<p>
			В годините между 1919 и 1920, тренировките на отбора се пренасят на плаца на VI софийски полк, където днес е паметникът „1300 години България”.[2] Година по-късно Левски сменя цветовете на екипите си и започва да играе със сини фланелки и бели или черни гащета, в този момент Левски започва да става известен, като „сините“.[2]
			През лятото на 1921 година е основана първата футболна лига в България - Първенството на София, администрирано от Софийска Спортна Лига (ССЛ). Левски е съучредител на лигата и за първи път тогава облича сините фланелки с бели гащета.[2] Отборите в лигата са десет (но един от тях България не изиграва нито един мач и записва девет служебни загуби). Първият шампионатен мач на Левски е на 18 септември 1921 срещу Атлетик (София), в който мач сините побеждават с 3:1.[2]
			Минчо Качулев изработва първата клубна емблема през 1922 година. Тя представлява квадрат със син фон, в който е изписана стилизирано буквата „Л“.[17]
			Първото софийско първенство завършва със скандал и оттеглянето на четири от отбора, тези на: Левски, ФК-13, ОСК Слава и Победа, заради тенденциозно съдийство в поредица от мачове, ръководени главно от играчи на Славия и Атлетик.[18] Между 1922 - 1923 заради този скандал отборите на оттеглилите се отбори, а и на Жаботински сформират нов Софийски спортен съюз (ССС), като Левски печели всичките си мачове в него и става първенец.[18] В другата лига (ССЛ) победители са „белите“ от Славия.[18] През септември 1923 двете организации определят един общ първенец на София в мач между победителите в ССЛ и ССС.[18] Първенците Левски и Славия се сблъскват на 23 септември 1923 и Левски побеждава драматично с 3:2.[18] Левски става първият първенец на обединените организации, а по-късно печели надпреварата през 1924, 1925, 1929 и 1933.[2] Първенецът на София получава правото да играе в турнира за Държавното първенство по футбол. Изявени играчи от този период са вратаря Петър Димитров - Вертер, Цветан Генев – Генерала, който е основен голмайстор на отбора, Александър Христов - Шкубата, братята Никола и Димитър Мутафчиеви.[2] Футболистите на Левски са гръбнакът на националния отбор още при основаването му през 1924 г.[2] Австрийският треньор Леополд Нич включва девет играчи на „сините“ в първия международен мач, загубен от Австрия с 0:6.[2] На Олимпийските игри в Париж през 1924 г.отборът е представен от девет играчи при загубата с 0:1 от Ирландия.[2]
			Левски изиграва първият си международен мач на 1 юли 1923 срещу румънския Триколорул от Букурещ. Хиляди зрители сядат на земята до самата странична линия, за да наблюдават мача и „синята победа“ над именития си съперник с 1:0.[19] На 17 октомври 1923, Левски връща визитата и побеждава и в Букурещ с 4:2.[20] Посрещането на тима в столицата е толкова тържествено, че от гарата до паметника на Апостола има факелно шествие, като пред клубната канцелария е поставена първата международна купа, спечелена от български отбор.[20]
		</p>

		<h3>Държавно първенство и Купа Улпия Сердика (1924 - 1933)</h3>
		<p>
			Първото издание на Държавното първенство по футбол е проведено през 1924 г. Левски, като отбор спечелил титлата в първенството на София, представлява града в първото издание, което обаче не завършва.[21] Полуфиналният сблъсък между отборите на Левски и Владислав (Варна) се играе в София и завършва 0:0, мачът е игран без допълнително време поради настъпилата тъмнина. Владислав (Варна) отказва да преиграе срещата на следващия ден отново в София, и настоява преиграването да се състои във Варна. БНСФ определя нова дата за преиграване отново в София. Впоследствие променя решението си и дава възможност мачът да се състои във Варна, но само ако Владислав (Варна) и Северобългарската спортна федерация покрият разходите за това. В крайна сметка не се постига окончателно споразумение и втората полуфинална среща не е проведена. Държавен първенец за тази година не е излъчен. През тази година клубът се сдобива и с химн, композиран от Христо Маников по текст на Димитър Симидов.[17] През 1925 година Левски се изправя отново срещу Владислав (Варна), като този път това е на финала на първенството. Мачът се играе на 30 август в София. Левски губи с 0:2, и Първият шампион на България е Владислав (Варна).[18]
			В годините от 1926 до 1933, Левски участва на пет турнира за купата Улпия Сердика. Първият се организира през есента на 1926 г. На финала се класират фаворитите Левски и Славия. Мачът се играе на 3 октомври на игрище Юнак. През първата част Славия играе по-добре и повежда, но след тотален обрат и два гола за сините, Левски става първият носител на купата.[22] Лятото на 1927 г. носи началото на втория турнир, той обаче се проточва изключително дълго чак до пролетта на 1928 г. Безпроблемно до края стигат отново - Левски и Славия.[22] Mачът обаче не се играе поради протест на Левски за използване на нередовен състезател в състава на Славия, Софийската спортна федерация не уважава този протест с мотива, че турнирът не е официално състезание.[22]
			На 3 октомври 1929 година Левски отново достига до финал на държавното първенство по футбол.[18] Там отборът играе срещу пловдивския първенец Ботев.[18] Финалът отново е изгубен, този път с 0:1. След това отборът изиграва международни мачове през 1929 г., губейки с 0:1 от Галиполи (Истанбул) и печелейки с 6:0 срещу Кубан (Истанбул).[18]
			През 1930 година на финалът за Улпия Сердика са отборите на ФК-13 (победил Славия) и отново Левски, като „сините“ печелят и този трети турнир с 2:0.[22] Във финала четвъртият турнир през 1931 година на 4 август на игрище Славия, се срещат Левски и Славия.[22] „Сините“ печелят убедително с 4:1 и печелят за трети път купата.[22] Успехът на Левски поражда нов спор със Софийска спортна организация (ССО). Регламента на турнира гласи, че клуб, спечелил три пъти по ред купата, я получава за постоянно. С мотив, че през 1928 г. не се е играл финал, ССО решава, че Левски не изпълнява това условие и отказва да му даде купата за постоянно.[22] Петият турнир през 1932 отново среща на финал „сини“ и „бели“.[22] Левски се стреми към нова победа, която би била трета поредна или общо четвърта, а това би им осигурило окончателно притежание на трофея.[22] Левски отново побеждава, този път с 1:0. При награждаването ССО обявява, че през 1933 г. Левски следва да върне купата за новия турнир, тъй като е решила тя завинаги да е преходна. Тази новина е посрещната с протести от ръководството на Левски, като председателят на клуба д-р П. Стоянович връща Купата в началото на 1933 г. в ССО и заявява, че в знак на протест срещу нарушаване на първоначално приетия регламент Левски повече няма да играе в тази надпревара.[22]
		</p>

		<h3>Първите отличия (1933 - 1944)</h3>
		<p>
			През тези години в България отборът на Левски се доказва като един от най-добрите родни отбори. Въпреки, че показва голяма класа, „сините“ не успяват да се наложат на национално ниво.[2] За деветте години от съществуването си Левски играе само в три от първенствата на България.[2] Първото първенство не завършва, а на други две от тях е финалист. Всичко това се променя през 1933 година, когато Левски печели надпреварата за София и получава правото да се съревновава с най-добрите отбори от страната.[23] На четвъртфинал се изправя срещу Борислав (Кюстендил) и го побеждава с 9:1, на полуфиналите е отстранен Ботев (Ямбол) с 4:2, а на финала на държавното първенство „сините“ побеждават варненския Шипченски сокол с 3:1.[24] Мачът се играе в София на 3 октомври 1933 г. Головете за успеха отбелязват Коста Жеков, Асен Панчев и Асен Пешев.[24] Голмайстор на отбора е Асен Пешев с 27 гола.[23]
			Следват няколко сезона, в които Левски не успява да се пребори в софийската лига, но все пак в този период отборът добива голяма популярност.[23] Играчите на Левски са гръбнакът и на националния отбор на България, а звезда на българския футбол е нападателят Асен Пешев.[23] С огромен принос са също Асен Панчев – Панчето, Борислав Габровски, Михаил Лозанов – Танка, Константин Ефремов – Жабчо.[23] Те подпомагат спечелването на Балканската купа от националите през 1932 година.[23] През 1936 година отборът провежда международно турне, посещавайки за приятелски мачове Германия, Полша и Балтийските страни.[25] Все пак „сините“ отново стават шампиони през 1937 година, побеждавайки на финала Левски (Русе) с 1:1 и 3:0.[23] По пътя към успеха са отстранени Левски (Дупница) със 7:1 и Ботев (Пловдив) с 1:0.
			Следващата година Държавното първенство преминава под формата на Национална дивизия, като просъществува в тази форма само три сезона: 1938, 1939, 1940.[26] Първите две първенства са отчайващи за Левски, отборът завършва на седма и веднъж на шеста позиция. През 1940 г. Левски показва добра и резултатна игра, но в края на шампионата остава на точка от шампионите от ЖСК (София). 1941 година е най-слабото класиране на Левски в първенството на София, като отборът завършва на четвърта позиция след тимовете на: ФК-13 (София), Славия (София) и ЖСК (София), като от тази година първите три отбора участват в надпреварата за Държавното първенство.
			През 1942 година, Държавното първенство вече е в турнирен формат, а в пределите на България се връщат Вардарска Македония, Егейска Македония и Беломорска Тракия, а отборът на Левски печели третата си шампионска титла, побеждавайки на финала на Държавното първенство Македония (Скопие) с 2:0 и 1:0 с голове на Божин Ласков.[27] „Сините“ достигат финала след отстраняване на: Ботев (Пловдив) и Атлетик (Дупница) с 5:2, на полуфинал е победен Тича (Варна) с 4:0 и 2:0.[23] Същата година Левски завоюва и първия си дубъл, ставайки носител и на Царската купа (за която се провежда самостоятелен турнир от 1938 г.) след служебна победа на финала над Спортклуб (Пловдив) с 3:0, като в 80 минута при резултат 1:3 футболистите на Спортклуб (Пловдив), недоволни от съдийско решение, напускат терена и губят служебно.[28] На полуфинал е отстранен СП (Плевен) след 3:3 и преиграване 2:1, а на четвъртфинала Левски разгромява България (Хасково) с 6:0. През тази година Левски завоюва първият си дубъл.[29]
			1943 г. носи поредната титла в Първенството на София,[23] в турнирът за Държавното първенство, обаче Левски е отстранен от един от подгласниците си във финален двубой, а именно две загуби с по 1:0 от Славия.[30] До финалът са отстранение: Атлетик (Дупница) с 2:1 и 4:1 и ЖСК (София) след 2:2 и 2:1.[30]
			В Първенството на София през 1944 година Левски завършва на трето място. В Държавното първенство Левски отстранява Славия с 4:3 и 1:0 и Виктория 23 (Видин) с 9:2 и служебно 3:0. Изтеглен е жребият за четвъртфиналите, в който Левски трябва да срещне Шипченски сокол (Варна), но мачове не са играни поради политическата обстановка в страната по време на събитията около 9 септември 1944 година. Първенството е прекратено и държавен първенец за 1944 година не е излъчен.[31]
		</p>

		<h3>Краят на войната (1945 - 1949)</h3>
		<p>
			Изненадващо Втората световна война и Деветосептемврийският преврат не оказват влияние върху доминантната позиция на Левски в българския футбол като дори я засилват, това десетилетие е най-успешното за Левски.[29] През тези години основен конкурент на Левски е тимът на Локомотив (София), един от най-класните клубове през 1940-те, които печелят титлата през 1940 и 1945 (през 1945 Левски отпада на осминафинал от Спортист (София), който по-късно ще загуби финалът срещу железничарския отбор), а през 1946 и 1947 са финалисти именно срещу Левски.[32] Междувременно през есен­та на 1944 г. комунистическият режим обединява Лев­с­ки с По­щен­с­ки спор­тен клуб (ПСК), но­ви­ят клуб е регистриран като ПСК Лев­с­ки.[29]
			„Сините“ печелят титлата и купата на страната през 1946, 1947 и 1949 г., като през сезон 1948/1949 г. завършват без загубен мач.[29] В годините 1946, 1947 и 1949 отборът завоюва и Купата на Съветската армия, като по този начин става първият отбор, който я печели три пъти.[33]
			Въпреки големите промени и реорганизацията на футбола в България - преструктурирането на Държавното първенство първо в Републиканско първенство, след това в „А“ футболна група и на Царската купа в Купа на Съветската армия 1940-те години на се оказват едни от най-успешните за тима.[29] Известните играчи през този период са: Димитър Дойчинов, Арсен Димитров – Ацко, Божин Ласков – Попето, Борислав Цветков – Жук, Любомир Алдев, Любомир Хранов – Мистри, Атанас Динев – Насо.[29]
			След дубъла през 1949 година (пети за десетилетието),[29] с решение на ЦК на БКП, отборът е закрит,[34] а после преименуван на СО Динамо (спортна организация на служителите и работниците в системата на пощите, съобщенията, леката и хранително-вкусова промишленост) по съветски образец.[33][35] Освен всичко това на отборът е наложено да играе с жълто-червени екипи.
			В началото на сезон 1949/1950 по нищо не личи, че започва най-тежкото десетилетие в историята на Левски.[36] Отборът бързо повежда в класирането след два изиграни кръга и тогава изненадващо първенството е спряно. На 27 август 1949 г. Централният комитет на Българската комунистическа партия взема решение за реорганизация на физкултурното движение у нас по съветски модел. На 27 септември 1949 година. Върховният комитет за физкултура и спорт (ВКФС) предприема конкретни действия за нейното прилагане. По подобие на структурата в Съюза на съветските социалистически републики (СССР) и в Народна република България (НРБ) се образуват Доброволни спортни организации на ведомствен принцип към съответните отраслови профсъюзи.[35]
			Взето е решение новият шампионат да се провежда, както в СССР, по системата пролет-есен и да започне през месец март следващата година.[35] През есента на 1949 г. са уредени квалификационни турнири за определяне състава на „А“ РФГ, в която се играе по системата пролет-есен. Левски печели квалификационния турнир, а основния му съперник ДНВ не успява да се класира за новоучредената „А“ РФГ.
		</p>
		
		<h3>Годините на зараждащото се съперничество (1950 - 1962)</h3>
		<p>		
			В контраст на непопулярността на това решение 1950-те години на 20-ти век започват с нова седма титла за Левски, спечелена през 1950 година.[35] Доброто начало се оказва илюзорно и 1950-те и ранните 1960-те години на века са най-злощастните за отбора, в които той три пъти завършва на пето място: 1952, 1954 и 1955, а през 1963 достига дъното с шеста позиция в края на първенството.[32] След поредната осма титла, спечелена през 1953 година, настъпва „сух“ период без шампионски успехи за отбора, който продължава повече от десетилетие.[37]
			През тези години в българското първенство доминира създаденият през 1948 година отбор на Българската армия ЦДНА, който печели девет поредни титли.[35] През сезон 1953 Левски печели титлата не и без късмет, след като най-добрите играчи на ЦДНА, Строител (София) и Спартак (София) са привикани в новосформирания национален отбор, като по този начин „синия“ тим завършва с точка преднина пред опонента си, а другите отборите на Строител и Спартак изпадат. С този успех Левски „къса верига“ от дванадесет поредни титли на армейците: от 1951, 1952 и от 1954, 1955, 1956, 1957, 1958, 1959, 1960, 1961, 1962. В същото време Левски триумфира с Купата на съветската армия през 1956, 1957 и 1959.[35]
			Тези години са и едни от най-тежките, защото игрище „Левски“ е национализирано от държавата, с цел на негово място да бъде изграден национален стадион. Състоянието се влошава, тъй като от отборът се сблъсква и с много проблеми, свързани с т.нар. „спортно райониране“, заради което са принудени да сменят често местата, на които тренират и провеждат мачовете си, като често играят на игрища почти без публика, поради липса на зрителски трибуни.[37] Въпреки, че през 1957 година името на отбора е сменено отново на Левски в следствие на започналата десталинизация в България, отборът продължава да търси своя образ отпреди войната.[37]
			Малко по-малко към края на 50-те години в Левски започват да изгряват имената на Стефан Абаджиев – Теко, Христо Илиев - Патрата, Иван Дервентски, Димитър Йорданов – Кукуша, Александър Костов, Георги Соколов – Соколето.[29]
		</p>

		<h3>Левски и неговото „Атомно нападение“ (1963 - 1968)</h3>
		<p>
			През 1963 година официално е открит новият стадион „Левски“ в столичния район Подуяне.[37] През 1960-те години изгряват звездите на няколко легендарни за отбора футболисти - Георги Аспарухов, Георги Соколов, Бисер Михайлов, Кирил Ивков, Иван Вуцов и Александър Костов, с тяхна помощ отборът с треньор чехословашкия специалист Рудолф Витлачил става шампион след дванадесетгодишно прекъсване през 1965 година.[38] През есента на същата година е и дебюта на отбора в европейските клубни турнири - на 12 септември 1965 г. Левски губи първия си мач срещу шведския Юргорден с 1:2, но по-късно го отстранява след победа в реванша в София с 6:0 на 3 октомври 1965 година.[39] В следващия кръг на турнира за Купата на европейските шампиони са сблъсъците с португалския Бенфика Лисабон, воден от Еузебио, в които Левски е отстранен след 2:2 и 2:3.[39]
			До края на десетилетието „сините“ успяват за завоюват още една шампионска титла през 1968 година и една купа на страната през 1967 година. След която отборът е отстранен от италианския Милан в турнира за Купата на носителите на купи след силна игра и 1:1 в София и загуба с 1:5 в Милано.[40]
			Въпреки, че 1960-те години не са най-успешните за Левски, отборът събира в атака нападатели, като Димитър Йорданов (Кукуша), Александър Димитров Костов, Христо Илиев (Патрата), Георги Апостолов Соколов (Соколето), Цветан Веселинов (Меци) и легендата на клуба Георги Аспарухов (Гунди),[38] които се запомнят като „Атомното нападение“.[41] С тези футболисти отборът на Левски пълни стадионите в България с по 40 - 50 000 зрители.[41]
			В тези години се заражда и голямото съперничество между отбора на Левски и този на ЦСКА. Мачовете между двата противника винаги са много напрегнати и ожесточени, поради което са наречени „Вечното дерби на българския футбол“. На 17 ноември 1968 г., в годината, в която ЦСКА са върху крилете на успеха и стават шампиони, Левски отбелязват една от най-големите победи над съперника си, побеждавайки го със 7:2,[38] а пресата по-това време определя мача като „урокът на Левски“.[42]
		</p>

		<h3>Левски - Спартак (1969 - 1984)</h3>
		<p>		
			В края на 1960-те години, идва нова вълна на реформи в българския футбол, част от които са масовите обединения на клубове.[43] Така на 22 януари 1969 година Левски е обединен с отбора на Спартак (София) и Спортист (София) под покровителството на Министерството на вътрешните работи. Името на отбора отново е сменено - този път на Левски - Спартак.[43] Това е обратна точка в цялата история на клуба.[43] Попадайки под егидата на МВР Левски се превръща в спортна секция (ведомствен отбор) на народната милиция.[43]
			Войн Войнов е един от футболистите с основна заслуга за силните изяви на Левски през 1970-те години на 20-ти век. Понастоящем Войнов е старши треньор на ФК Банско (Банско).
			През 1970 година отборът печели поредния си дубъл, триумфирайки в шампионата и в турнира за Купата на Съветската армия.[7] Същата година в европейските клубни турнири отборът достига до четвъртфинал за Купата на носителите на купи.[44] Успехите на отбора обаче са помрачени от трагедията със смъртта на Георги Аспарухов и Никола Котков, които загиват в автомобилна катастрофа на 30 юни 1971 година.[7]
			Дълбока спортно-техническа промяна за клуба е тази, че ако през досегашното му съществуване е разчитал на собствените си възпитаници от ДЮШ, то през 1970-те в отбора навлизат много футболисти продукт на други школи: от Спартак (София) (някои от които се превръщат в легенди на клуба): първо Стефан Аладжов, осемнадесет годишният Павел Панов (всъщност юноша на Септември (София), който е изиграл само един сезон за Спартак (София), Добромир Жечев - Бобата, Милко Гайдарски - Пилето, Васил Митков - Шопа, Людмил Горанов, Михаил Гьонин, Георги Цветков - Цупето, Иван Стоянов - Типеца, юношите на Марек Кирил Миланов, Спартак (Плевен) Пламен Николов и Тодор Барзов, на Черноморец (Бургас) Руси Гочев, на Ком (Годеч) Стефан Павлов, а от юношите на самия отбор изгряват имената само на Войн Войнов, Георги Тодоров, Цветан Веселинов.[7] Тези играчи извоюват титлите през 1974, 1977 и 1979 г. и купата на България през 1971, 1976, 1977 и 1979 г.[7]
			След средата на 1970-те, Левски достига още два пъти до четвъртфинали в европейските клубни турнири.[7] През 1976 година в турнира за Купата на УЕФА Левски отстранява последователно Ескишехирспор (Ескишехир) след две победи, МСВ Дуисбург с победа 2:1 в София. На осминафиналите отборът среща Аякс Амстердам, първият мач „сините“ губят с 2:1 в Амстердам, но отстраняват холандците след 2:1 в София и 5:3 при изпълнение на дузпи. Три месеца по-късно, на четвъртфиналите Левски побеждава Барселона с 5:4, но отпада от турнира след загуба с 4:0 в Испания.[45]
			С рекордните победи 12:2 и 7:1, Левски отстранява Рейпас Лахти в турнира за Купата на националните купи.[46] Следва отстраняване през ФК Боавища след загуба в Португалия с 3:1 и победа с 2:0 в София.[46] На четвъртфиналите Левски побеждава Атлетико (Мардид) с 2:1 в София, но отпада от турнира след загуба, като гост с 2:0.[46]
			1980-те години не започват добре за Левски, въпреки отстраняването в на Динамо Киев през 1980 за Купата на УЕФА.[47] Във вътрешното първенство „сините“ завършват на трето място през 1980 и втори през 1981, 1982 и 1983. Все пак през средата и в края на десетилетието Левски с Наско Сираков и Ники Илиев в състава си, постига поредица успехи - шампион на страната през 1984, 1985 и 1988, отстраняване на германския Щутгарт в Европейските турнири две години поред 1983 и 1984.[48] В турнира за Купата на България (наследник на Купата на съветската армия) отборът печели купата през 1982 (все още като неофициален турнир) и 1984 след победи съответно с 4:0 над ЦСКА и над Ботев (Пд) с 1:0.[49] След тези успехи, през 1984 година, Левски успява да спечели безпрецедентен требъл, спечелвайки освен първенството и купата на Съветската армия, но и новосъздадената Купа на НРБ в един сезон.[25]
		</p>

		<h3>Витоша - таланти и скандали (1985 - 1989)</h3>
		<p>
			Емил Спасов е един от основните футболистите на Левски през 1980-те, в актива си с отбора на „сините“ има шест шампионски титли и пет купи на страната.
			В началото на 1980-те години от детско-юношеската школа на клуба излиза поредна генерация млади звезди, постигнали успехи не само в клуба, но и с националния отбор, като Петър Курдов, Емил Спасов, Михаил Вълчев, Емил Велев, Наско Сираков, Николай Илиев, Борислав Михайлов и Божидар Искренов.[25] Малко преди средата на десетилетието в годините от 1983 до 1985, Левски постига серия от седем поредни мача с победи над основния си съперник ЦСКА.[50] Освен това отборът триумфира като шампион през 1985 година.[7]
			След това, десетилетието е помрачено от финала за купата на България, игран на 19 юни 1985 година. След много грубости и сблъсъци между футболисти на ЦСКА и Левски, Централният комитет на БКП взима решение за разформироването на двата отбора.[7] Месец по-късно отборите са възстановени, но с нови имена. Левски - Спартак е преименуван на Витоша, а ЦСКА на Средец.[7] На следващата година срещу Средец (София) (ЦСКА) на финала за Купата на НРБ, Витоша (Левски) печели с 2:1.[49] С новото си име, отборът достига до четвъртфинал за Купата на националните купи през 1987 година, където след две загуби с по 2:0 от Реал (Сарагоса) напуска надпреварата.[51]
			През 1987 година Витоша (Левски) печели купата на Съветската армия с 3:2 срещу Спартак (Плевен).[25] На следващата година отборът е шампион на България и отново взима купата на Съветската армия, след два гола на Наско Сираков на финала срещу Черно Море (Варна).[25] Година по-късно, през 1989 „сините“ завършват на второ място в шампионата на десет точки след ЦФКА „Средец“.[52] През 1989 година в турнира за Купата на УЕФА, Левски е отстранен от белгийският Антверпен, след като мачът в София завършва 0:0 а на реванша „сините“ губят с 4:3, въпреки, че до 89 минута водят с 3:1.[53]
			След настъпилите политически промени в България на 10 ноември 1989 година, отборът приема старото си име Левски - Спартак, но само за два месеца.[25] След 21 години, на 30 януари 1990 „сините“ отново си връщат оригиналното име - Левски (София).[25]
		</p>

		<h3>Върхове и разочарования (1990 - 1998)</h3>
		<p>
			Първите години след промените в България са изключително тежки. Отборът е в тежка финансова и управленческа криза, не може да играе и на собствения си стадион, регистрира четвърто място през 1990 и шесто през 1991. Въпреки слабото начало в годините след промените отборът изгражда един от най-силните състави на Левски в историята.[54] Това става докато президент на клуба е Томас Лафчис.[54] Под ръководството на треньорите Иван Вутов и по-късно на Георги Василев „сините“ печелят за първи път три поредни титли (1993, 1994 и 1995 г.) и три купи на страната (1991, 1992 и 1994 година).[25]
			През сезон 1993/1994, съвсем малко не достига на отбора за да влезе в групите на новосъздадената Шампионска лига, отстранявайки шотландския Глазгоу Рейнджърс с 2:3 и 2:1, но отстъпвайки на германския Вердер Бремен с 2:2 и 0:1.[25] В тези години футболистите на Левски са и с големи заслуги в националния отбор, завършил на четвърто място на Световното първенство през 1994 година.[25] Сред тях са Пламен Николов, Цанко Цветанов, Петър Хубчев, Златко Янков, Даниел Боримиров и Наско Сираков.[25]
			През 1994 година Левски чества 80 години от своето създаване. За юбилеен мач е поканен Байерн Мюнхен. Мачът се играе на стадион Васил Левски, а „сините“ печелят с 3:1 след голове на Боримиров, Славчев и Александров.[53]
			Във вътрешният шампионат през сезон 1994/1995 година, Левски налага тоталната хегемония и реализира разгромни победи срещу преките конкуренти за титлата (7:1 срещу ЦСКА , 8:0 срещу Локомотив (София) и 6:1 срещу Ботев (Пловдив).[55]
			След големите успехи и трансферите на звездите на отбора в чужбина следва период на спад и разочарования.[25] Четири поредни сезона Левски не успява да се пребори за шампионската титла.[25] Освен това четири поредни години отборът се представя изключително слабо и в участията си в Европейските клубни турнири, допускайки загуби от отбори като Айндрахт (Аалст), Олимпия (Любляна) и то на два пъти, Слован (Братислава) и ФК Копенхаген (Копенхаген), като успява да отстрани единствено Динамо (Букурещ) и Локомотив-96 (Витебск).[25] Единственият успех в този период е спечелването на купата на България през 1998 г. след убедителна победа с 5:0 над ЦСКА.[25]
		</p>

		<h3>В търсене на признание в Европа (1999 - 2010)</h3>
		<p>
			Георги Иванов - Гонзо освен като голмайстор на „сините“, след приключване на състезателната си дейност на три пъти застава начело на отбора. Той е играчът на Левски с отбелязаните рекордни петнадесет гола във вратата на ЦСКА.
			Възраждането на отбора започва през 1999 година.[25] През пролетта е завършен ремонтът на клубния стадион „Георги Аспарухов“ и отборът се завръща на него след като седем години играе на Националния стадион.[25] През лятото начело на отбора застава сръбският треньор Люпко Петрович, който се заема с изграждането на нов силен отбор.[25] С играчите Георги Иванов - Гонзо, Александър Александров, Предраг Пажин, Димитър Иванков, Илиян Стоянов и Саша Симонович успехите не закъсняват.[25] В началото на 21-ви век отборът печели нови три титли поред (2000, 2001 и 2002 г.), както и три купи (2000, 2002 и 2003 г.).[25]
			От участията на Левски в европейските клубни турнири в този период, равносметката е отстраняването на Хайдук (Сплит) и мачовете срещу Ювентус (1:3 в София и 1:1 Торино). Срещите с Бешикташ (Истанбул), Галатасарай, Челси (Лондон), Динамо (Киев).[56] Следва отстраняването на Брьондби и Славия (Прага), а по-късно през 2004 година отпада от Ливърпул.[56] Освен това през тези години Левски отпада от не по-класните Щурм (Грац) и Беверен (Беверен).[56]
			В първенството също следва нов спад в играта, като отборът три поредни години (2003, 2004, 2005) завършва на второ място. През лятото на 2004 година за треньор на Левски е назначен бившият футболист на отбора Станимир Стоилов.[56] Използвайки някои утвърдени вече в отбора играчи като Даниел Боримиров, Елин Топузаков, Димитър Телкийски и Христо Йовов, заедно с младите Валери Домовчийски, Станислав Ангелов и Ричард Еромоигбе, Стоилов бързо изгражда нов силен отбор и печели купата на България през 2005 г.[25] В турнира за Купата на УЕФА в сезон 2005/2006 година Левски достига до четвъртфинал, изигравайки рекордните за български отбор четиринадесет мача в един сезон, и оставайки в турнира до месец април.[25] „Сините“ побеждава отборите на Оксер, Динамо (Букурещ), Олимпик Марсилия, Артмедия и Удинезе. На четвъртфинала Левски отпада от ФК Шалке 04 след като повежда и в двата мача с ранни голове. Първият двубой в София завършва 1:3, а на реванша в Гелзенкирхен резултатът е равен 1:1.[56]
			През 2006 и особено през 2007 „сините“ доминират в първенството и печелят шампионската титла на България.[25] Същият сезон Левски става първият български отбор, класирал се в групите на Шампионската лига, отстранявайки преди това италианския Киево Верона (2:0 в София и 2:2 във Верона).[25] В групите Левски попада с отборите на Барселона, Челси, Вердер (Бремен) и отпада от турнира след като завършва на последно мястото в групата без спечелена точка и отбелязан само един гол а инкасирани седемнадесет.[57]
		</p>

		<h4>Левски срещу Челси в мач от Шампионската лига през 2006 г.</h4>
		<p>
			Станимир Стоилов е уволнен след провал в Шампионската лига в сезон 2007/2008 след загуба във втория предварителен кръг от финландския Тампере Юнайтед (Тампере) с две загуби с по 1:0, и провал в първенството през 2008 година, след като отборът завършва на второ място с шестнадесет точки зад ЦСКА.[58] Велислав Вуцов е назначен за треньор, но е бързо уволнен след, като сините са отстранени от беларуския БАТЕ (Борисов) след 0:1 в София и 1:1 като гост.[59] След отпадането от БАТЕ Борисов, друг бивш играч на Левски - Емил Велев заема поста на старши треньор,[60] а Левски участва в Лига Европа и отново е отстранен този път от словашкия Жилина след 1:1 и отново домакинска загуба 0:1.[61]
			През 2009 г. Емил Велев донася 26-та титла на Левски.[25] Въпреки това той е уволнен[62] а Левски с новият си треньор Ратко Достанич, отпада в квалификациите за Шампионска лига през сезон 2009/2010 от унгарския Дебрецен (Дебрецен) след загуби 1:2 и 0:2. Въпреки това отборът влиза в групите на Лига Европа, където претърпява пет загуби и постига една победа в Рим над Лацио (Рим) с 1:0 с гол на Христо Йовов.[63]
			През 2010 година с нов треньор - Ясен Петров,[64] Левски отново влиза в групите на Лига Европа с последователни победи в квалификациите над Дъндолк (6:0 и 2:0), Калмар (1:1 и 5:2) и АИК (0:0 и 2:1). В групите отборът не допуска загуба в София, като побеждава Гент с 3:2, равен 2:2 с Лил и победа над Спортинг Лисабон с 1:0, но отпада от турнира след като загубва и трите си гостувания (5:0 от Спортинг, 1:0 от Лил и 1:0 от Гент).[65] Във вътрешният шампионат през сезон 2010/2011 Левски остава на второ място в крайното класиране и договорът на треньора Ясен Петров не е подновен.[66] След завършването на сезона, в който Левски отбелязва 64 гола в 30 срещи, отборът заема десета позиция в Европа с отбелязани 2,23 гола средно на мач във вътрешното първенство.[67]
			Първото десетилетие на века се оказва също много успешно за Левски, след като печели шест титли (2000, 2001, 2002, 2006, 2007, 2009),[25] а в други четири сезона взима сребърните медали (2003, 2004, 2005, 2008) и само през 2010 завършва на трето място. Пет пъти е носител на Националната купа: (2000, 2002, 2003, 2005, 2007),[25] печели и три Суперкупи на страната (2005, 2007, 2009),[25] като веднъж е и финалист (2006). Постига и три дубъла (2000, 2002, 2007).[25]
		</p>

		<h3>От 2011 досега</h3>
		<p>
			Момент от срещата от турнира Лига Европа - Левски - Спартак Търнава 2-1, 28 юли 2011 г.
			След приключването на последният шампионатен сезон и освобождаването на старши треньорът Ясен Петров, начело на Левски застава Георги Иванов - Гонзо.[68] В средата на година „сините“ се разделят с голмайсторът си и основна фигура за последната една година Гара Дембеле, който е продаден на немският ШК Фрайбург.[69] С новият си треньор Левски отпада във вторият предварителен кръг за Купата на УЕФА от Спартак (Търнава), след разменени победи с по 2:1 и загуба след изпълнение на дузпи с 5:4 в Търнава.[70]
			На 2 ноември 2011 година, след четири загуби в единадесет срещи от шампионата по футбол на България (включително загуба и от ЦСКА с 1:0), Георги Иванов - Гонзо е сменен, а за старши треньор на отбора е назначен Николай Костов.[71] Няколко дни по-късно възникват проблеми с ПРО лицензна на Николай Костов, който е необходим за да води отбор от „А“ група и официалното му назначение за треньор на Левски се отлага за 15 декември 2011 година.[72] Въпреки това на 4 ноември той е представен от президента на Левски Тодор Батков, като старши треньор на отбора и ще води тима до юни 2012 година.[73] Освен тези промени, в средата на месец декември 2011 в управата на Левски официално влиза бившият изпълнителен директор на Локомотив София - Иво Тонев, както и Стилиян Шишков който заема позицията на изпълнителен директор заедно с Константин Баждеков.[74] 2011 година за отборът на Левски се оказва доста неуспешна, „синият“ клуб отново остава без трофей, въпреки, че спечелва 80% от официалните си мачове (27 победи от 36 мача), но отпада рано от евротурните и претърпява две загуби от отбора на ЦСКА.[75]
			Старши треньорът на Левски Николай Костов, напуска отбора на 26 март 2012 година след серия от незадоволителна игра, както и заради допусната загуба от ПФК Миньор (Перник) с 0:1 на стадион Георги Аспарухов.[76] На следващият ден за треньор на „сините“ е избран Георги Иванов - Гонзо, който ще води отбора на Левски до лятото на 2012 година.[77] Два мача по-късно и Георги Иванов подава оставка, като треньор и спортен директор на отбора, след като губи с Левски на два пъти с 1:0 от Литекс (Ловеч) и Лудогорец (Разград).[78] След като преговорите със Станимир Стоилов се провалят, за нов старши треньор на Левски е назначен Илиян Илиев, който ще поеме отборът след края на пролетният полусезон на 2012 година. Дотогава длъжността треньор на „сините“ се заема отново от Ясен Петров.[79]
		</p>
		
		<h2>Успехи</h2>

		В своята история Левски е спечелил 73 клубни купи и 49 пъти се е класирал на второ място:
		<h3>Национални</h3>
		<h4>Национално първенство</h4>
		<ul>	
			<li>Шампион на България (26 пъти) - 1933, 1937, 1942, 1946, 1947, 1949, 1950, 1953, 1965, 1968, 1970, 1974, 1977, 1979, 1984, 1985, 1988, 1993, 1994, 1995, 2000, 2001, 2002, 2006, 2007 и 2009 г.</li>
			<li>Второ място (31 пъти) - 1925, 1929, 1940, 1943, 1948, 1956, 1958, 1960, 1961, 1964, 1966, 1969, 1971, 1972, 1975, 1976, 1981, 1982, 1983, 1987, 1989, 1992, 1996, 1998, 1999, 2003, 2004, 2005, 2008, 2011 и 2013 г.</li>
			<li>Трето място (10 пъти) - 1924, 1951, 1957, 1959, 1962, 1967, 1978, 1980, 2010 и 2012 г.</li>
			<li>Четвърто място (5 пъти) - 1973, 1990 и 1997 г.</li>
			<li>Пето място (4 пъти) - 1952, 1954, 1955, 1986</li>
			<li>Шесто място (3 пъти) - 1939, 1963 и 1991 г.</li>
			<li>Седмо място (1 път) - 1938 г.</li>
			<li>1/4-финалист (1 път) - 1945 г.</li>
		</ul>
		
		<h4>Национална купа</h4>
		<ul>
			<li>Носител (25 пъти) - 1942, 1946, 1947, 1949, 1950, 1956, 1957, 1959, 1967, 1970, 1971, 1976, 1977, 1979, 1984, 1986, 1991, 1992, 1994, 1998, 2000, 2002, 2003, 2005 и 2007 г.</li>
			<li>Финалист (10 пъти) - 1953, 1965, 1969, 1974, 1985, 1987, 1988, 1996, 1997 и 2013 г.</li>
			<li>1/2-финалист (11 пъти) - 1951, 1958, 1963, 1964, 1968, 1972, 1973, 1981, 1983, 1989, 1993 и 2001 г.</li>
			<li>1/4-финалист (9 пъти) - 1952, 1961, 1962, 1966, 1975, 1978, 2004, 2011 и 2012 г.</li>
			<li>1/8-финалист (7 пъти) - 1954, 1960, 1980, 1995, 1998, 2005 и 2010 г.</li>
			<li>1/16-финалист (3 пъти) - 1955, 2008 и 2009 г.</li>
		</ul>

		<h4>Дубъл</h4>
		<ul>
			<li>Златен дубъл (13 пъти) - 1942, 1946, 1947, 1949, 1950, 1970, 1977, 1979, 1984, 1994, 2000, 2002 и 2007 г.</li>
		</ul>

		<h4>Требъл</h4>
		<ul>
			<li>Национален требъл (2 пъти) - 1984 и 2007 г.</li>
		</ul>
		
		<h4>Суперкупа на България</h4>
		<ul>
			<li>Носител (3 пъти) - 2005, 2007 и 2009 г.</li>
			<li>Финалист (1 път) - 2006 г.</li>
		</ul>
		
		<h4>Първенство на София</h4>
		<ul>

			<li>Първо място (11 пъти) - 1923, 1924, 1925, 1929, 1933, 1937, 1942, 1943, 1945, 1946 и 1948 г.</li>
			<li>Второ място (7 пъти) - 1922, 1926, 1927, 1928, 1931, 1932 и 1947 г.</li>
			<li>Трето място (2 пъти) - 1930 и 1944 г.</li>
			<li>Четвърто място (1 път) - 1941 г.</li>
		</ul>
		
		<h4>Купа на Съветската армия (Когато вече не е национална купа)</h4>
		<ul>
			<li>Носител (3 пъти) - 1984, 1987 и 1988 г.</li>
		</ul>

		<h4>Купа на НРБ (Неофициален турнир)</h4>
		<ul>
			<li>Носител (1 път) - 1982 г.</li>
		</ul>

		<h4>Купа Улпия Сердика</h4>
		<ul>
			<li>Носител (4 пъти) - 1926, 1930, 1931 и 1932 г.</li>
			<li>Финалист (1 път) - 1928 г.</li>
		</ul>
		
		<h3>Международни</h3>
		<h4>УЕФА Лига Европа</h4>
		<ul>
			<li>1/4-финалист - 1975-76 срещу Барселона (Общ резултат 5:8)</li>
			<li>1/4-финалист - 2005-06 срещу Шалке 04 (Общ резултат 2:4)</li>
			<li>Групова Фаза - 2005-06 срещу ЦСКА Москва, Олимпик Марсилия, Хееренвеен и Динамо Букурещ</li>
			<li>Групова Фаза - 2009-10 срещу Ред Бул Залцбург, Лацио и Виляреал</li>
			<li>Групова Фаза - 2010-11 срещу Спортинг Лисабон, Лил и Гент</li>
		</ul>

		<h3>УЕФА Купа на носителите на купи</h3>
		<ul>
			<li>1/4-финалист - 1969-70 срещу Гурник Забже (Общ резултат 4:4)</li>
			<li>1/4-финалист - 1976-77 срещу Атлетико Мадрид (Общ резултат 2:3)</li>
			<li>1/4-финалист - 1986-87 срещу Реал Сарагоса (Общ резултат 0:4)</li>
		</ul>

		<h3>УЕФА Шампионска лига</h3>
		<ul>
			<li>1/8-финалист - 1965-66 срещу Бенфика Лисабон (Общ резултат 4:5)</li>
			<li>1/8-финалист - 1977-78 срещу Аякс (Общ резултат 2:4)</li>
			<li>1/8-финалист - 1984-85 срещу Днепър (Днепропетровск) (Общ резултат 3:3)</li>
			<li>1/8-финалист - 1993-94 срещу Вердер Бремен (Общ резултат 2:3)</li>
			<li>Групова Фаза - 2006–07 срещу Барселона, Челси и Вердер Бремен</li>
		</ul>
</body>

</html>
